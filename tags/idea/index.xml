<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>Idea on Googoraa</title>
    <link>https://googoraa.github.io/tags/idea/</link>
    <description>Recent content in Idea on Googoraa</description>
    <generator>Hugo -- gohugo.io</generator>
    <language>en-us</language>
    <lastBuildDate>Fri, 26 Feb 2021 10:20:29 +0700</lastBuildDate><atom:link href="https://googoraa.github.io/tags/idea/index.xml" rel="self" type="application/rss+xml" />
    <item>
      <title>ហេតុអ្វី​យើង​គួរ​ចាប់​ផ្តើម​ប្រើ​ Linux ?</title>
      <link>https://googoraa.github.io/linux/why-we-should-use-linux/</link>
      <pubDate>Fri, 26 Feb 2021 10:20:29 +0700</pubDate>
      
      <guid>https://googoraa.github.io/linux/why-we-should-use-linux/</guid>
      <description>កុំព្យូទ័រ​ ដែល​យើង​កំពុង​ប្រើ​រាល់​ថ្ងៃ​មាន​ផ្នែក​សំខាន់​ ២ គឺ hardware និង​ software (operating system) ។ Hardware សំដៅ​លើ​គ្រឿងគ្រៅ​ដែល​ផ្សំ​បង្កើត​បាន​ជា​កុំព្យូទ័រ​ ដែល​យើង​មើល​ឃើញ​ មាន​ CUP, RAM, Keyboard, អេក្រង់ (screen), … ឯ​ operating system ជា​សំណុំ​កូដ​ ដែល​ធ្វើ​ឲ្យ​កុំព្យូទ័រ​អាច​ដំណើរ​ការ​បាន ។ ស្រដៀង​គ្នា​នឹង​មនុស្ស​ដែរ Hardware ប្រៀប​បាន​ដូចជា​រូបកាយ​របស់​មនុស្ស ហើយ​ software ប្រៀប​ដូច​ជា​វិញ្ញាណ ។ ផ្នែក​ទាំង​ពីរ​នេះ​ត្រូវ​ការ​គ្នា​ទៅ​វិញ​ទៅ​មក​ មិន​អាច​ខ្វះ​មួយ​ណា​បាន​ ដើម្បី​បង្កើត​បាន​ជា​មនុស្ស​ម្នាក់​ពេញ​លេញ​ មាន​ជីវិត អាច​ប្រកប​ការងារ​ផ្សេង ៗ​បាន ឬ​ដើម្បី​បង្កើត​បាន​ជា​កុំព្យូទ័រ​មួយ​ពេញ​លេញ អាច​ឲ្យ​យើង​ប្រើ​សម្រាប់​ធ្វើការងារ​បាន ។ ប្រសិន​បើ​មាន​តែ​ Hardware តែ​គ្មាន​ operating system ប្រៀប​ដូចជា​មនុស្ស​គ្មាន​វិញ្ញាណ​ ឬ​មនុស្ស​ស្លាប់ ឬ​កុំព្យូទ័រ​ខូច មិន​អាច​ធ្វើ​ការងារ​អ្វី​បាន​ទាំងអស់ ។ ដូច្នេះ hardware និង operating system សំខាន់​ដូច​គ្នា ។
  Hardware និង​ Operating System ត្រូវការ​គ្នា​ជា​ចាំបាច់​ មិន​អាច​ខ្វះ​គ្នា​បាន ដើម្បី​បង្កើត​បាន​ជា​កុំព្យូទ័រ​ពេញលេញ​មួយ ។
  Operating system កុំព្យូទ័រ​ ដែល​ពេញ​និយម​ខ្លាំង​ក្នុង​ពេល​បច្ចុប្បន្ន​មាន​ ៣ គឺ Windows, MacOS និង​ Linux ។ Windows ដែល​បង្កើត​ដោយ​ក្រុមហ៊ុន​ Microsoft ជា operating system ដែល​ពេញ​និយម​ខ្លាំង​ជាង​គេ ។ កុំព្យូទ័រ ដែល​អ្នក​កំពុង​ប្រើ​ក៏​ប្រហែល​ជា​ដំណើរការ​ដោយ Windows 10 ផង​ក៏​មិន​ដឹង ។ ចំណែក​ឯ​ MacOS ជា​ operating system របស់ Mac ដែល​ជា​កុំព្យូទ័រ​ផលិត​ដោយ​ក្រុមហ៊ុន Apple ។ Linux ជា​ operating system កុំព្យូទ័រ​មួយ​ open source មាន​ន័យ​ថា​ កូដ​របស់​វា បើក​ចំហ​ជា​សាធារណៈ គ្រប់​គ្នា​អាច​ review និង​ជួយ​អភិវឌ្ឍ​ Linux ឲ្យ​កាន់​តែ​ប្រសើរ ផ្ទុយ​ពី​ Windows និង​ MacOS ដែល​ close source ។ ដោយ​សារ​ជា open source software ការ​ប្រើ​ Linux មាន​សុវត្ថិភាព​ ព្រោះ​វា​ត្រូវ​បាន​ចូល​រួម​បង្កើត​ដោយ developers ជា​ច្រើន​នៅ​ទូទាំង​ពិភពលោក ដូច្នេះ​កូដ​របស់​វា​ក៏​ត្រូវ​បាន​ review ច្រើន​តាម​ហ្នឹង​ដែរ ។ ផ្ទុយ​ពី​ Windows និង​ MacOS ដោយ​សារ​ close source ដូច្នេះ​កូដ​របស់​វា​ត្រូវ​រក្សា​ជា​សំងាត់​ គ្មាន​នរណា​ម្នាក់​ក្រៅ​ពី developers របស់​ក្រុមហ៊ុន​អាច review កូដ​របស់​វា​បាន​ទេ មាន​ន័យ​ថា ចំពោះ​ខ្ញុំ វា​អាច​មាន​ភាគ​រយ​ ដែល​ close source ទាំង​អស់​នោះ​ធ្វើ​អ្វី​ ដែល​យើង​មិន​ចង់​ឲ្យ​វា​ធ្វើ ដូចជា​បញ្ហា privacy (ដែល​កំពុង​រសើប​ខ្លាំង​ក្នុង​ពេល​បច្ចុប្បន្ន) ការ​លួច​ទិន្នន័យ ការ​អាច​ access ចូល​ក្នុង​កុំព្យូទ័រ​របស់​យើង​ជាដើម ។ ម្យ៉ាងទៀត​ Linux free មាន​ន័យ​ថា​ យើង​មិន​ចាំ​បាច់​ចំណាយ​លុយ​ទិញ​ license ដើម្បី​ប្រើ​ Linux ទេ ហើយ​នៅ​លើ​ hardware កំលាំង​ដូច​គ្នា Linux ដំណើរការ​បាន​ល្អ​ជាង បើ​ប្រៀបធៀប​នឹង Windows ឬ​ MacOS ។ មួយ​វិញ​ទៀត​ អ្នក​មិន​ចាំបាច់​ខ្វល់​ពី​បញ្ហា​ virus ទេ អ្នក​មិន​ចាំ​បាច់​ប្រើ​ និង​ចំណាយ​លុយ​ទិញ​កម្មវិធី​ anti-virus ព្រោះ​មាន​តិច​តួច​បំផុត ឬ​អាច​និយាយ​បាន​ថា​គ្មាន​តែ​ម្ដង​ virus លើ​ Linux ។ កត្តា​មួយ​ទៀត ស្ទើរ​តែ​គ្រប់​កម្មវិធី​របស់​ Linux free ដូច្នេះ​អ្នក​មិន​ចាំ​ចំណាយ​លុយ​ទិញ ឬ​ crack ប្រើ​ខុស​ច្បាប់​ទេ ។ បើ​តាម​ខ្ញុំ​ដឹង​ proprietary software (កម្មវិធី​កុំព្យូទ័រ​ បង់​លុយ​ដើម្បី​ប្រើ) មួយ​ចំនួន​តម្រូវ​ឲ្យ​បង់លុយ​ថ្លៃ​មែន​ទែន​ដើម្បី​ប្រើ ខ្លះ​តម្រូវ​ឲ្យ​បង់​លុយ​ប្រចាំ​ខែ ឬ​ប្រចាំ​ឆ្នាំ​ទៀត​ផង ។ ខ្ញុំ​មិន​បន្ទោស​ក្រុមហ៊ុន​ ដែល​ផលិត​ proprietary software ទាំងអស់​នោះ​ទេ ព្រោះ​នេះ​ជា​អាជីវកម្ម​របស់​គេ ហើយ​ភាគ​ច្រើន​ កម្មវិធី​របស់​គេ​ល្អ​ដែរ គោល​បំណង​របស់​ខ្ញុំ​គឺ​ ប្រសិន​បើ​អ្នក​មិន​មាន​លទ្ធភាព​ទិញ​ license proprietary software ទាំង​នោះ​ដើម្បី​ប្រើ​ទេ អ្នក​គួរ​តែ​រក​កម្មវិធី​ free open source មក​ប្រើ​ជំនួស​វិញ ។ សូម​កុំ​ crack ប្រើ​ខុស​ច្បាប់ ។ វា​ខុស​ទាំង​ខាង​ផ្លូវ​ច្បាប់​ និង​សីលធម៌ ហើយ​អាច​មាន​បញ្ហា​សុវត្ថិភាព​ទៀត​ផង ។ ចំពោះ​ខ្ញុំ​ ខ្ញុំ​ recommend ឲ្យ crack តែ​ក្នុង​ករណី​ចាំបាច់​បំផុត គឺ​ពេល​យើង​មិន​អាច​រក​កម្មវិធី​ free open source មក​ប្រើ​ជំនួស​បាន ហើយ​ការងារ​ ដែល​យើង​ត្រូវ​ធ្វើ​ជាមួយ​កម្មវិធី​នោះ​សំខាន់​មែន​ទែន ។</description>
    </item>
    
  </channel>
</rss>
